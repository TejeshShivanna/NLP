Lingua Latina,[1][2] sive sermo Latinus,[3][4][5] est lingua Indoeuropaea, qua primum Latini in genere et Romani antiqui in specie locuti sunt, quamobrem aliquando et lingua Latia (in Latio enim adhibita) et lingua Romana (nam Imperii Romani sermo sollemnis) appellatur[6]. Linguae nomen ductum est e terra in paeninsula Italica, quam Latine loquentes incolebant, Latium Vetus interdum appellata, inter Tiberim, Volscos, Appenninum, et mare Inferum sita.